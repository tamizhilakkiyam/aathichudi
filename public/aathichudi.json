{"lines":[{"li":"அறம் செய்ய விரும்பு","tl":"Intend to do right deeds","pph":"நீ தருமம் செய்ய ஆசைப்படு","mng":"அறம் - தருமத்தை, செய - செய்வதற்கு, விரும்பு - நீ ஆசை கொள்ளு","lslice":true},{"li":"ஆறுவது சினம்","tl":"Anger is temporary","pph":"கோபம் தணியத் தகுவதாம்","mng":"ஆறுவது-தணியவேண்டுவது, சினம்-கோபமாம்","lslice":true},{"li":"இயல்வது கரவேல்","tl":"Aid to your capacity","pph":"கொடுக்க முடிந்த பொருளை இரப்பவர்க்கு ஒளியாமல் கொடு","mng":"இயல்வது-கொடுக்கக்கூடிய பொருளை, கரவேல்- (இரப்பவர்களுக்கு) ஒளியாதே,","lslice":true},{"li":"ஈவது விலக்கேல்","tl":"Never stop aiding","pph":"ஒருவர் மற்றொருவர்க்குக் கொடுப்பதைக் கொடுக்க வேண்டாமென்று நீ தடுக்காதே","mng":"ஈவது-(ஒருவர்க்கு மற்றொருவர்) கொடுப்பதை, விலக்கேல்-தடுக்காதே","lslice":true},{"li":"உடையது விளம்பேல்","tl":"Never boast your possession","pph":"உன்னுடைய பொருளைப் பிறர் அறியும்படி சொல்லாதே உன்னுடைய பொருளை அல்லது கல்வி முதலிய சிறப்பை நீயே புகழ்ந்து பேசவேண்டா.","mng":"உடையது - (உனக்கு) உள்ள பொருளை, விளம்பேல் - (பிறர் அறியும்படி) சொல்லாதே","lslice":true},{"li":"ஊக்கமது கைவிடேல்","tl":"Never give up enthusiasm","pph":"நீ எத்தொழில் செய்யும்பொழுதும் மனவலிமை யினைக் கைவிடாதே(அது: பகுதிப்பொருள் விகுதி.)","mng":"ஊக்கம் - (செய்யுந் தொழிலில்) மன எழுச்சியை, கைவிடேல் - கைவிடாதே","lslice":true},{"li":"எண்ணெழுத் திகழேல்","tl":"Never degrade learning","pph":"கணிதத்தையும், இலக்கணத்தையும் இகழாமல் நன்றாகக் கற்றுக்கொள்(கணிதம் - கணக்கு.)","mng":"எண் - கணித நூலையும், எழுத்து - இலக்கண நூலையும், இகழேல் - இகழ்ந்து தள்ளாதே","lslice":true},{"li":"ஏற்ப திகழ்ச்சி","tl":"Accepting alms is ashamed","pph":"இரந்துண்டு வாழ்வது பழிப்பாகையால் நீ ஒருவரிடத்தும் சென்று ஒன்றை வேண்டாதே","mng":"ஏற்பது-(ஒருவரிடத்திலே போய்) இரப்பது, இகழ்ச்சி- பழிப்பாகும்","lslice":true},{"li":"ஐய மிட்டுண்","tl":"Share with the needy before you eat","pph":"இரப்பவர்க்குப் பிச்சையிட்டுப் பின்பு நீ உண்ணு ஏழைகட்கும், குருடர் முடவர் முதலானவர்கட்கும் பிச்சையிட வேண்டும்.","mng":"ஐயம் - பிச்சையை, இட்டு - (இரப்பவர்களுக்குக்) கொடுத்து, உண் - நீ உண்ணு","lslice":true},{"li":"ஒப்புர வொழுகு","tl":"Act virtuous","pph":"உலகத்தோடு பொருந்த நடந்துகொள்","mng":"ஒப்புரவு-உலக நடையை அறிந்து, ஒழுகு- (அந்த வழியிலே) நட","lslice":true},{"li":"ஓதுவ தொழியேல்","tl":"Never fail learning","pph":"அறிவு தரும் நல்ல நூல்களை நீ எப்பொழுதும் படித்துக்கொண்டிரு","mng":"ஓதுவது - எப்பொழுதும் படிப்பதை, ஒழியேல் - விடாதே","lslice":true},{"li":"ஔவியம் பேசேல்","tl":"Never gossip","pph":"நீ ஒருவரிடத்தும் பொறாமைகொண்டு பேசாதே","mng":"ஔவியம் - பொறாமை வார்த்தைகளை, பேசேல் - பேசாதே","lslice":true},{"li":"அஃகஞ் சுருக்கேல்","tl":"Never compromise in food grains","pph":"மிகுந்த இலாபத்துக்கு ஆசைப்பட்டுத் தானியங்களைக் குறைத்து விற்காதே","mng":"அஃகம் - (நெல் முதலிய) தானியங்களை, சுருக்கேல் - குறைத்து விற்காதே"},{"li":"கண்டொன்று சொல்லேல்","tl":"Don't exaggerate what you saw.","pph":"கண்ணாற் கண்டதற்கு மாறாகச் சொல்லாதே(பொய்ச்சாட்சி சொல்லலாகாது.)","mng":"கண்டு-(ஒன்றைக்) கண்டு, ஒன்று-வேறொன்றை, சொல்லேல் - சொல்லாதே","lslice":true},{"li":"ஙப்போல் வளை","tl":"Bend to befriend.","pph":"ஙஎன்னும் எழுத்தானது தான்பயனுடையதாயிருந்து பயனில்லாத ஙா முதலிய தன் வருக்க எழுத்துகளைத் தழுவிக் கொள்ளுதல் போல, நீ பயனுடையவனாயிருந்து உன் இனத்தார் பயனில்லாதவராயினும் அவரைத் தழுவிக்கொள்  [ஙா முதலிய பதினொரெழுத்தும் எந்தச் சொல்லிலும் வருவதில்லை. ஙகரத்தின் பொருட்டே அவற்றையும் சுவடியில் எழுதுகிறார்கள். இனி இதற்கு ஙகர வொற்றானது அகரவுயிர் ஒன்றையே தழுவுவது போல நீ ஒருவனையே தழுவு என மாதர்க்குக் கூறியதாகவும் பொருள் சொல்லலாம்.]","mng":"ஙப்போல் - ஙகரம்போல், வளை - உன் இனத்தைத் தழுவு","lslice":true},{"li":"சனிநீ ராடு","tl":"Shower regularly.","pph":"சனிக்கிழமைதோறும் எண்ணெய் தேய்த்து முழுகு(புதன்கிழமைகளிலும் முழுகலாம்.)","mng":"சனி-சனிக்கிழமைதோறும், நீர் ஆடு-(எண்ணெய் தேய்த்துக்கொண்டு) நீரிலே தலைமுழுகு","lslice":true},{"li":"ஞயம்பட வுரை","tl":"Sweeten your speech.","pph":"கேட்பவர்களுக்கு இன்ப முண்டாகும்படி இனிமை யாகப் பேசு [நயம் என்பதன் போலி.]","mng":"ஞயம்பட - இனிமையுண்டாக, உரை - பேசு","lslice":true},{"li":"இடம்பட வீடெடேல்","tl":"Judiciously space your home.","pph":"அளவுக்குமேல் இடம் வீணாய்க் கிடககும்படி வீட்டைப்பெரிதாகக் கட்டாதே ''சிறுகக் கட்டிப் பெருக வாழ்'' என்பது பழமொழி.","mng":"இடம்பட - விசாலமாக, வீடு - வீட்டை, எடேல் - கட்டாதே"},{"li":"இணக்கமறிந் திணங்கு","tl":"Befriend the best.","pph":"நற்குண நற்செய்கை உடையவ ரென்பது தெரிந்து கொண்டு ஒருவரோடு நட்புச் செய","mng":"இணக்கம் - (நட்புக்கு ஏதுவாகிய) நற்குண நற்செய்கைகளை, அறிந்து - ஆராய்ந்தறிந்து, இணங்கு - (பின் ஒருவரோடு) நண்பு கொள்"},{"li":"தந்தைதாய்ப் பேண்","tl":"Protect your parents.","pph":"உன் தாய் தந்தையரை அன்புடன் போற்றிக் காப்பாற்று","mng":"தந்தை-பிதாவையும், தாய்-மாதாவையும், பேண்-காப்பாற்று","lslice":true},{"li":"நன்றி மறவேல்","tl":"Don't forget gratitude.","pph":"உனக்குப் பிறர் செய்த நன்மையை எப் பொழுதும் மறக்காமல் தீமையை மறந்துவிடு  உதவி செய்தவர்க்கு ஒருபொழுதும் தீமை செய்தலாகாது.","mng":"நன்றி - (ஒருவர் உனக்குச் செய்த) உதவியை, மறவேல் - (ஒருபோதும்) மறவாதே","lslice":true},{"li":"பருவத்தே பயிர்செய்","tl":"Husbandry has its season.","pph":"விளையும் பருவமறிந்து பயிரிடு  எச்செயலும் அதற்குரிய காலத்திலே செய்யப்படவேண்டும்.","mng":"பருவத்தே - தக்க காலத்திலே, பயிர்செய்-பயிரிடு","lslice":true},{"li":"மன்றுபறித் துண்ணேல்","tl":"Don't land-grab.","pph":"நீதிமன்றத்திலே இருந்துகொண்டு இலஞ்சம் வாங்கி வாழாதே 'மண்பறித் துண்ணேல்' என்று பாடமிருந்தால் பிறர் நிலத்தைக் கவர்ந்து வாழாதே என்று பொருளாம்.","mng":"மன்று - நீதிமன்றத்திலே இருந்துகொண்டு, பறித்து- (வழக்குத் தீர்ப்புக்கு வரும் குடிகளுடைய பொருளைக்) கவர்ந்து, உண்ணேல் - உண்டு வாழாதே","lslice":true},{"li":"இயல்பலா தனசெயேல்","tl":"Desist demeaning deeds.","pph":"நல்லொழுக்கத்திற்கு மாறான செயல்களைச் செய்யாதே","mng":"இயல்பு அலாதன - இயற்கைக்கு மாறான செயல்களை, செயேல் - செய்யாதே"},{"li":"அரவ மாட்டேல்","tl":"Don't play with snakes.","pph":"பாம்பைப் பிடித்து ஆட்டி விளையாடாதே","mng":"அரவம் - (நஞ்சுடைய) பாம்புகளை, ஆட்டேல் - பிடித்து ஆட்டாதே"},{"li":"இலவம்பஞ்சிற் றுயில்","tl":"Cotton bed better for comfort.","pph":"இலவம்பஞ்சினாற் செய்த மெத்தையிலே படுத்து உறங்கு","mng":"இலவம்பஞ்சில் - இலவம்பஞ்சு மெத்தையிலே, துயில் - உறங்கு"},{"li":"வஞ்சகம் பேசேல்","tl":"Don't wile.","pph":"கபடச் சொற்களைப் பேசாதே","mng":"வஞ்சகம்-கபடச் சொற்களை, பேசேல்-பேசாதே","lslice":true},{"li":"அழகலா தனசெயேல்","tl":"Detest the disorderly.","pph":"இழிவான செயல்களைச் செய்யாதே","mng":"அழகு அலாதன - சிறப்பில்லாத செயல்களை, செயேல் - செய்யாதே"},{"li":"இளமையிற் கல்","tl":"Learn when young.","pph":"இளமைப் பருவத்திலேயே படிக்கத்தொடங்கிக் கல்வியைக் கற்றுக்கொள்","mng":"இளமையில் - இளமைப் பருவத்திலே, கல் - கல்வியைக் கற்றுக்கொள்"},{"li":"அறனை மறவேல்","tl":"Cherish charity.","pph":"தருமத்தை எப்பொழுதும் மறவாமல் செய்","mng":"அறனை-தருமத்தை, மறவேல் - (ஒருபோதும்) மறவாதே"},{"li":"அனந்த லாடேல்","tl":"Over sleeping is obnoxious.","pph":"மிகுதியாகத் தூங்காதே","mng":"அனந்தல் - தூக்கத்தை, ஆடேல் - மிகுதியாகக் கொள்ளாதே"},{"li":"கடிவது மற","tl":"Constant anger is corrosive.","pph":"யாரையும் கோபத்தாற் கடிந்து பேசாதே","mng":"கடிவது - (ஒருவரைச்) சினந்து பேசுவதை, மற - மறந்துவிடு","lslice":true},{"li":"காப்பது விரதம்","tl":"Protecting is Fasting","pph":"பிற உயிர்களுக்குத் துன்பஞ் செய்யாமல் (அவற்றைக்) காப்பாற்றுவதே தவமாகும் தான் செய்யத் தொடங்கிய தருமத்தை விடாமற் செய்வதே விரதம் என்றும் பொருள் சொல்லலாம்.","mng":"காப்பது - (உயிர்களுக்குத் தீங்கு செய்யாமல் அவற்றைக்) காப்பாற்றுவதே, விரதம் - நோன்பாகும்"},{"li":"கிழமைப் படவாழ்","tl":"Live according to days.","pph":"உன் உடம்பாலும் பொருளாலும் பிறருக்கு நன்மை செய்து வாழு","mng":"கிழமைப்பட-(உன்உடலும் பொருளும் பிறருக்கு) உரிமைப்படும்படி, வாழ் - வாழு"},{"li":"கீழ்மை யகற்று","tl":"Remove Poverty.","pph":"இழிவான குணஞ் செயல்களை நீக்கு","mng":"கீழ்மை - இழிவானவற்றை, அகற்று - நீக்கு"},{"li":"குணமது கைவிடேல்","tl":"Don't lose character.","pph":"நற்குணங்களைக் கைசோரவிடாதே நன்மை தருவ தென்று கண்டறிந்ததைக் கைவிடாதே. அது: பகுதிப்பொருள் விகுதி.","mng":"குணமது - (மேலாகிய) குணத்தை, கைவிடேல் - கைவிடாதே"},{"li":"கூடிப் பிரியேல்","tl":"Don't forsake friends.","pph":"நல்லவரோடு நட்புச் செய்து பின்பு அவரை விட்டுப் பிரியாதே","mng":"கூடி - (நல்லவரோடு) நட்புக்கொண்டு, பிரியேல்-பின் (அவரைவிட்டு) நீங்காதே"},{"li":"கெடுப்ப தொழி","tl":"Abandon animosity.","pph":"பிறருக்குக் கெடுதி செய்வதை விட்டுவிடு (கேடு விளைக்கும் காரியத்தைச் செய்யாதே)","mng":"கெடுப்பது - பிறருக்குக் கேடு செய்வதை, ஒழி - விட்டு விடு"},{"li":"கேள்வி முயல்","tl":"Learn by questioning.","pph":"கற்றறிந்தவர்கள் சொல்லும் நூற் பொருளைக்கேட்க முயற்சி செய்","mng":"கேள்வி - கற்றவர் சொல்லும் நூற் பொருளைக் கேட்ப தற்கு; முயல் - முயற்சி செய்"},{"li":"கைவினை கரவேல்","tl":"Learn handicraft.","pph":"உனக்குத் தெரிந்த கைத்தொழிலை மற்றவர்களுக்கு ஒளியாமற் செய்(ஏதேனும் கைத்தொழில் செய்துகொண்டிரு.)","mng":"கைவினை - (உனக்குத் தெரிந்த) கைத் தொழிலை, கரவேல் - ஒளியாதே"},{"li":"கொள்ளை விரும்பேல்","tl":"Don't swindle.","pph":"பிறர் பொருளைக் கவர்ந்துகொள்ள விரும்பாதே","mng":"கொள்ளை-(பிறருடைய பொருளைக்) கொள்ளையிடுதற்கு, விரும்பேல்-ஆசைப்படாதே"},{"li":"கோதாட் டொழி","tl":"Ban all illegal games.","pph":"குற்றமான விளையாட்டை விட்டுவிடுகோதாட்டொழி என்பதன்பின் 'கௌவை யகற்று, என்று ஒரு கட்டுரை சில புத்தகங்களில் உள்ளது. 'துன்பத்தை நீக்கு' என்பது இதன் பொருள்.","mng":"கோது-குற்றம் பொருந்திய, ஆட்டு- விளையாட்டை, ஒழி-நீக்கு"},{"li":"கௌவை அகற்று","tl":"Don't vilify.","pph":"வாழ்வில் செயற்கையாக ஏற்படும் துன்பத்தை நீக்கு"},{"li":"சக்கர நெறிநில்","tl":"Honor your Lands Constitution.","pph":"அரசன் கட்டளை வழியில் அடங்கி நட","mng":"சக்கரநெறி – (அரசனது ஆணையாகிய) சக்கரம் செல்லும் வழியிலே, நில் – அடங்கி யிரு","lslice":true},{"li":"சான்றோ ரினத்திரு","tl":"Associate with the noble.","pph":"அறிவொழுக்கங்களில் நிறைந்த பெரியோர்களின் கூட்டத்தைச் சேர்ந்திரு","mng":" சான்றோர் – அறிவினால் நிறைந்தவர்களுடைய, இனத்து – கூட்டத்திலே, இரு – எந்நாளும் இரு"},{"li":"சித்திரம் பேசேல்","tl":"Stop being paradoxical.","pph":"பொய் வார்த்தைகளை மெய்போலப் பேசாதே","mng":"சித்திரம்-பொய்ம்மொழிகளை, பேசேல்-பேசாதே"},{"li":"சீர்மை மறவேல்","tl":"Remember to be righteous.","pph":"புகழுக்குக் காரணமானவற்றை மறந்துவிடாதே","mng":"சீர்மை-புகழுக்கு ஏதுவாகிய குணத்தை, மறவேல்- மறந்துவிடாதே"},{"li":"சுளிக்கச் சொல்லேல்","tl":"Don't hurt others feelings.","pph":"கேட்பவர்க்குக் கோபமும் வெறுப்பும் உண்டாகும் படி பேசாதே","mng":"சுளிக்க - (கேட்பவர்) கோபிக்கும்படியாக,சொல்லேல் - (ஒன்றையும்) பேசாதே"},{"li":"சூது விரும்பேல்","tl":"Don't gamble.","pph":"ஒருபொழுதும் சூதாடுதலை விரும்பாதே","mng":"சூது-சூதாடலை, விரும்பேல்-(ஒருபோதும்) விரும்பாதே"},{"li":"செய்வன திருந்தச்செய்","tl":"Action with perfection.","pph":"செய்யுஞ் செயல்களைத், திருத்தமாகச் செய்","mng":"செய்வன-செய்யும் செயல்களை, திருந்த - செவ்வையாக, செய் - செய்"},{"li":"சேரிடமறிந்து சேர்","tl":"Seek out good friends.","pph":"சேரத்தக்க நல்லிடத்தை ஆராய்ந்தறிந்து சேர்","mng":"சேர் இடம் - அடையத்தகும் (நன்மையாகிய) இடத்தை, அறிந்து - தெரிந்து, சேர் - அடை"},{"li":"சையெனத் திரியேல்","tl":"Avoid being insulted.","pph":"பெரியோர் சீ என்று வெறுக்கும்படி வீணாய்த் திரியாதே","mng":"சை என-(பெரியோர் உன்னைச்) சீ என்று அருவருக்கும்படி, திரியேல் - திரியாதே"},{"li":"சொற்சோர்வு படேல்","tl":"Don't show fatigue in conversation.","pph":"நீ பிறருடன் பேசும்பொழுதும் மறந்து குற்றமுண்டாகப் பேசாதே","mng":"சொல்-(நீ பிறரோடு பேசும்) சொற்களில், சோர்வு படேல் - மறதிபடப் பேசாதே"},{"li":"சோம்பித் திரியேல்","tl":"Don't be a lazybones.","pph":"முயற்சியின்றிச் சோம்பேறியாகத் திரியாதே","mng":"சோம்பி - (நீ செய்யவேண்டும் முயற்சியைச் செய்யாமல்) சோம்பல்கொண்டு, திரியேல் - வீணாகத் திரியாதே"},{"li":"தக்கோ னெனத்திரி","tl":"Be trustworthy.","pph":"பெரியோர்கள் உன்னைத் தக்கவன் என்று புகழும்படி நடந்துகொள்","mng":"தக்கோன் என - (உன்னைப் பெரியோர்கள்) யோக்கியன் என்று புகழும்படி, திரி - நடந்துகொள்","lslice":true},{"li":"தானமது விரும்பு","tl":"Be kind to the unfortunate.","pph":"தக்கவர்களுக்குத் தானங்கொடுத்தலை விரும்புஅது: பகுதிப்பொருள் விகுதி","mng":"தானமது - (சற்பாத்திரங்களிலே) தானம் செய்தலை, விரும்பு - ஆசைப்படு"},{"li":"திருமாலுக் கடிமை செய்","tl":"Serve the protector.","pph":"நாராயணமூர்த்திக்குத் தொண்டு செய்","mng":"திருமாலுக்கு - விட்டுணுவுக்கு, அடிமைசெய் - தொண்டுபண்ணு"},{"li":"தீவினை யகற்று","tl":"Don't sin.","pph":"பாவச் செயல்களைச் செய்யாமல் விலக்கு","mng":"தீவினை-பாவச் செயல்களை, அகற்று-(செய்யாமல்) நீக்கு"},{"li":"துன்பத்திற் கிடங்கொடேல்","tl":"Don't attract suffering.","pph":"துன்பத்திற்குச் சிறிதும் இடங்கொடாதேமுயற்சி செய்யும்பொழுது வரும் உடம்பின் வருத்தத்திற்கு அஞ்சி அதனை விட்டுவிடலாகாது","mng":"துன்பத்திற்கு - வருத்தத்திற்கு, இடங்கொடேல் - (சிறிதாயினும்) இடங்கொடாதே"},{"li":"தூக்கி வினைசெய்","tl":"Deliberate every action.","pph":"முடிக்கத் தகுந்த உபாயத்தை ஆராய்ந்தறிந்து ஒரு காரியத்தைச் செய்","mng":"தூக்கி - (முடிக்கும் வழியை) ஆராய்ந்து, வினை - ஒரு தொழிலை, செய் - (அதன் பின்பு) செய்"},{"li":"தெய்வ மிகழேல்","tl":"Don't defame the divine.","pph":"கடவுளை இகழ்ந்து பேசாதே","mng":"தெய்வம் - கடவுளை, இகழேல் - பழிக்காதே"},{"li":"தேசத்தோ டொத்துவாழ்","tl":"Live in unison with your countrymen.","pph":"நீ வசிக்கும் தேசத்தவருடன் பகையில்லாமலபொருந்தி வாழு","mng":"தேசத்தோடு - நீ வசிக்கும் தேசத்திலுள்ளவர்களுடனே, ஒத்து - (பகையில்லாமல்) ஒத்து, வாழ் - வாழு"},{"li":"தையல்சொல் கேளேல்","tl":"Don't listen to the designing.","pph":"மனைவி சொல் கேட்டு ஆராயாமல் நடவாதே","mng":"தையல் - (உன்) மனைவியினுடைய, சொல்- சொல்லை, கேளேல் - கேட்டு நடவாதே"},{"li":"தொன்மை மறவேல்","tl":"Don't forget your past glory.","pph":"பழைமையாகிய நட்பினை மறந்துவிடாதே","mng":"தொன்மை - பழைமையாகிய நட்பை,மறவேல் - மறந்துவிடாதே"},{"li":"தோற்பன தொடரேல்","tl":"Don't compete if sure of defeat.","pph":"தோல்வியடையக்கூடிய காரியங்களில் தலையிடாதே","mng":"தோற்பன-தோல்வியடையக்கூடிய வழக்குகளிலே, தொடரேல்-சம்பந்தப்படாதே"},{"li":"நன்மை கடைப்பிடி்","tl":"Adhere to the beneficial.","pph":"நல்வினை செய்தலை உறுதியாகப் பற்றிக்கொள்","mng":"நன்மை - புண்ணியத்தையே, கடைப்பிடி-உறுதியாகப் பிடி","lslice":true},{"li":"நாடொப் பனசெய்","tl":"Do nationally agreeable.","pph":"நாட்டிலுள்ளோர் ஒப்புக்கொள்ளக்கூடிய நல்ல செயல்களைச் செய்","mng":"நாடு - உன் நாட்டில் உள்ளோர் பலரும்,ஒப்பன - ஒத்துக்கொள்ளத்தக்க நல்ல காரியங்களை,செய் - செய்வாயாக"},{"li":"நிலையிற் பிரியேல்","tl":"Don't depart from good standing.","pph":"உன்னுடைய நல்ல நிலையினின்றும் தாழ்ந்துவிடாதே","mng":"நிலையில் - (நீ நிற்கின்ற உயர்ந்த) நிலையிலே நின்று, பிரியேல் - (ஒருபோதும்) நீங்காதே"},{"li":"நீர்விளை யாடேல்","tl":"Don't jump into a watery grave.","pph":"வௌ்ளத்திலே நீந்தி விளையாடாதே","mng":"நீர் - (ஆழம் உள்ள) நீரிலே, விளையாடேல்- (நீந்தி) விளையாடாதே"},{"li":"நுண்மை நுகரேல்","tl":"Don't over snack.","pph":"நோயைத் தரும் சிற்றுண்டிகளை உண்ணாதே","mng":"நுண்மை - (நோயைத்தருகிற) சிற்றுண்டிகளை,நுகரேல் - உண்ணாதே"},{"li":"நூல்பல கல்","tl":"Read lot of books.","pph":"அறிவை வளர்க்கும் பல நூல்களையும் கற்றுக்கொள்","mng":"நூல் பல - (அறிவை வளர்க்கிற) நூல்கள் பலவற்றையும், கல் - கற்றுக்கொள்"},{"li":"நெற்பயிர் விளை","tl":"Do agriculture.","pph":"நெற்பயிரை முயற்சியெடுத்து விளையச்செய்உழுதுண்டு வாழ்வதே மேல்.","mng":"(நெற்பயிர் - நெல்லுப் பயிரை, விளை- (வேண்டிய முயற்சி செய்து) விளைவி"},{"li":"நேர்பட வொழுகு","tl":"Exhibit good manners always.","pph":"ஒழுக்கந் தவறாமல் செவ்வையான வழியில் நட","mng":"நேர்பட-(உன் ஒழுக்கம் கோணாமல்) செவ்வைப் பட, ஒழுகு - நட"},{"li":"நைவினை நணுகேல்","tl":"Don't involve in destruction.","pph":"பிறர் வருந்தத்தகுந்த தீவினைகளைச்செய்யாதே","mng":"நை - (பிறர்) கெடத்தக்க, வினை - தீவினைகளை, நணுகேல் - (ஒருபோதும்) சாராதே"},{"li":"நொய்ய வுரையேல்","tl":"Don't dabble in sleaze.","pph":"வீணான அற்ப வார்த்தைகளைப் பேசாதே","mng":"நொய்ய - (பயன் இல்லாத) அற்ப வார்த்தைகளை, உரையேல் - சொல்லாதே"},{"li":"நோய்க்கிடங் கொடேல்","tl":"Avoid unhealthy lifestyle.","pph":"உணவு, உறக்கம் முதலியவற்றால் பிணிக்கு இடங்கொடுக்காதே","mng":"நோய்க்கு - வியாதிகளுக்கு, இடங்கொடேல்-இடங்கொடாதே"},{"li":"பழிப்பன பகரேல்","tl":"Speak no vulgarity.","pph":"பெரியோர்களாற் பழிக்கப்படுஞ் சொற்களைப் பேசாதே பழிக்கப்படும் சொற்களாவன: பொய், குறளை, கடுஞ்சொல், பயனில் சொல் என்பனவும்; இடக்கர்ச் சொற்களுமாம்.","mng":"பழிப்பன - (அறிவுடையவர்களாலே) பழிக்கப் படுவனவாகிய இழி சொற்களை, பகரேல் - பேசாதே","lslice":true},{"li":"பாம்பொடு பழகேல்","tl":"Keep away from the vicious.","pph":"பாம்புபோலும் கொடியவர்களுடன் பழக்கஞ் செய்யாதே","mng":"பாம்பொடு-(பால் கொடுத்தவருக்கும் விடத்தைக்கொடுக்கிற) பாம்பைப்போல்பவர்களுடனே, பழகேல் -சகவாசஞ் செய்யாதே"},{"li":"பிழைபடச் சொல்லேல்","tl":"Watch out for self incrimination.","pph":"குற்ற முண்டாகும்படி பேசாதே","mng":"பிழைபட-வழுக்கள் உண்டாகும்படி,சொல்லேல்-ஒன்றையும் பேசாதே"},{"li":"பீடு பெறநில்","tl":"Follow path of honor.","pph":"பெருமை யடையும்படியாக நல்ல வழியிலே நில்லு","mng":"பீடு - பெருமையை, பெற - பெறும்படியாக,நில் - (நல்ல வழியிலே) நில்."},{"li":"புகழ்ந்தாரைப் போற்றிவாழ்","tl":"Protect your benefactor.","pph":"அடுத்தவரை ஆதரித்து வாழு","mng":"புகழ்ந்தாரை-உன்னைத் துதிசெய்து அடுத்தவரை,போற்றி - (கைவிடாமற்) காப்பாற்றி, வாழ் - வாழு"},{"li":"பூமி திருத்தியுண்","tl":"Cultivate the land and feed.","pph":"பூமியைச் சீர்திருத்திப் பயிர்செய்து உண்ணு","mng":"பூமி - (உன்) விளைநிலத்தை, திருத்தி-சீர்திருத்திப்பயிர் செய்து, உண் - உண்ணு"},{"li":"பெரியாரைத் துணைக்கொள்","tl":"Seek help from the old and wise.","pph":"பெரியாரைத் துணையாக நாடிக்கொள்","mng":"பெரியாரை - (அறிவிலே சிறந்த) பெரியோரை,துணைக்கொள் - உனக்குத் துணையாகப் பேணிக்கொள்"},{"li":"பேதைமை யகற்று","tl":"Eradicate ignorance.","pph":"அறியாமையை நீக்கிவிடு","mng":"பேதைமை - அஞ்ஞானத்தை, அகற்று - போக்கு"},{"li":"பையலோ டிணங்கேல்","tl":"Don't comply with idiots.","pph":"அறிவில்லாத சிறுவனோடு கூடித் திரியாதே","mng":"பையலோடு - சிறு பிள்ளையோடு, இணங்கேல் - கூடாதே"},{"li":"பொருடனைப் போற்றிவாழ்","tl":"Protect and enhance your wealth.","pph":"பொருளை வீண்செலவு செய்யாமற் பாதுகாத்து வாழு","mng":"பொருள்தனை - திரவியத்தை, போற்றி - (மேன் மேலும் உயரும்படி) காத்து, வாழ் - வாழு"},{"li":"போர்த்தொழில் புரியேல்","tl":"Don't encourage war.","pph":"யாருடனும் கலகம் விளைக்காதே","mng":"போர் - சண்டையாகிய, தொழில் - தொழிலை,புரியேல் - செய்யாதே"},{"li":"மனந்தடு மாறேல்","tl":"Don't vacillate.","pph":"எதனாலும் மனக்கலக்க மடையாதே","mng":"மனம் - உள்ளம், தடுமாறேல் - கலங்காதே","lslice":true},{"li":"மாற்றானுக் கிடங்கொடேல்","tl":"Don't accommodate your enemy.","pph":"பகைவன் உன்னைத் துன்புறுத்தும்படி இடங்கொடுக்காதே","mng":"மாற்றானுக்கு - பகைவனுக்கு, இடம் கொடேல் - இடங்கொடாதே"},{"li":"மிகைபடச் சொல்லேல்","tl":"Don't over dramatize.","pph":"வார்த்தைகளை மிதமிஞ்சிப் பேசாதே","mng":"மிகைபட - சொற்கள் அதிகப்படும்படி, சொல்லேல் - பேசாதே"},{"li":"மீதூண் விரும்பேல்","tl":"Don't be a glutton.","pph":"மிகுதியாக உணவுண்டலை விரும்பாதே","mng":"மீது ஊண்-மிகுதியாக உண்ணுதலை, விரும்பேல்-இச்சியாதே"},{"li":"முனைமுகத்து நில்லேல்","tl":"Don't join an unjust fight.","pph":"போர் முனையிலே நின்றுகொண்டிருக்காதே","mng":"முனைமுகத்து - சண்டை முகத்திலே, நில்லேல் - (போய்) நில்லாதே"},{"li":"மூர்க்கரோ டிணங்கேல்","tl":"Don't agree with the stubborn.","pph":"மூர்க்கத்தன்மை யுள்ளவர்களுடன் சேர்ந்து பழகாதே","mng":"மூர்க்கரோடு-மூர்க்கத்தன்மையுள்ளவர்களுடனே, இணங்கேல் - சிநேகம் பண்ணாதே!"},{"li":"மெல்லினல்லாள் தோள்சேர்","tl":"Stick with your exemplary wife.","pph":"பிற மாதரை விரும்பாமல் உன் மனைவியுடன் சேர்ந்து வாழு 1. மெல்லியா டோன் சேர்' என்றும் பாடம்.","mng":"மெல் - மெல்லிய, இல் - (உன்) மனையாட்டியாகிய, நல்லாள் - பெண்ணுடைய, தோள் - தோள்களையே, சேர் - பொருந்து"},{"li":"மேன்மக்கள் சொற்கேள்","tl":"Listen to men of quality.","pph":"நல்லொழுக்கமுடைய பெரியோர் சொல்லைக் கேட்டு நட","mng":"மேன்மக்கள் - உயர்ந்தோருடைய, சொல் - செல்லை, கேள் - கேட்டு நட"},{"li":"மைவிழியார் மனையகல்","tl":"Dissociate from the jealous.","pph":"பரத்தையர் மனையைச் சேராமல் விலகு","mng":"மைவிழியார் - மைதீட்டிய கண்களையுடைய வேசையருடைய, மனை - வீட்டை, அகல் - (ஒருபோதும் கிட்டாமல்) அகன்றுபோ"},{"li":"மொழிவ தறமொழி","tl":"Speak with clarity.","pph":" சொல்லுவதை ஐயமின்றித் திருத்தமுறச் சொல்லு","mng":"மொழிவது - சொல்லப்படும் பொருளை, அற-(சந்தேகம்) நீங்கும்படி, மொழி - சொல்லு"},{"li":"மோகத்தை முனி","tl":"Hate any desire for lust.","pph":"நிலையில்லாத பொருள்களின் மேலுள்ள ஆசையை வெறுத்துவிடு","mng":"மோகத்தை - ஆசையை, முனி - கோபித்து விலக்கு"},{"li":"வல்லமை பேசேல்","tl":"Don't self-praise.","pph":"உன்னுடைய சாமர்த்தியத்தை நீயே புகழ்ந்து பேசாதே","mng":"வல்லமை - (உன்னுடைய) சாமர்த்தியத்தை, பேசேல் - (புகழ்ந்து) பேசாதே","lslice":true},{"li":"வாதுமுற் கூறேல்","tl":"Don't gossip or spread rumor.","pph":"பெரியோர்களிடத்தில் முற்பட்டு வாதாடாதே","mng":"வாது - வாதுகளை, முன் - (பெரியோர்) முன்னே, கூறேல் - பேசாதே"},{"li":"வித்தை விரும்பு","tl":"Long to learn.","pph":"கல்வியாகிய நற்பொருளை விரும்பு","mng":"வித்தை - கல்விப்பொருளையே, விரும்பு - இச்சி"},{"li":"வீடு பெறநில்","tl":"Work for a peaceful life.","pph":"முத்தியைப் பெறும்படி சன்மார்க்கத்திலே நில்லு","mng":"வீடு - மோட்சத்தை, பெற - அடையும்படி, நில் - (அதற்குரிய ஞானவழியிலே) நில்"},{"li":"உத்தம னாயிரு","tl":"Lead exemplary life.","pph":"நற்குணங்களிலே மேற்பட்டவனாகி வாழு","mng":"உத்தமனாய் - உயர்குணமுடையவனாகி, இரு-வாழ்ந்திரு","lslice":true},{"li":"ஊருடன் கூடிவாழ்","tl":"Live amicably.","pph":"ஊராருடன் நன்மை தீமைகளிற் கலந்து வாழு","mng":"ஊருடன் - ஊரவர்களுடனே, கூடி - (நன்மை தீமைகளிலே) அளாவி, வாழ் - வாழு","lslice":true},{"li":"வெட்டெனப் பேசேல்","tl":"Don't be harsh with words and deeds.","pph":"யாருடனும் கத்திவெட்டுப்போலக் கடினமாகப் பேசாதே","mng":"வெட்டு என - கத்திவெட்டைப்போல, பேசேல் - (ஒருவரோடுங் கடினமாகப்) பேசாதே"},{"li":"வேண்டி வினைசெயேல்","tl":"Don't premeditate harm.","pph":"வேண்டுமென்றே தீவினைகளைச் செய்யாதே","mng":"வேண்டி - விரும்பி, வினை - தீவினையை,செயேல்-செய்யாதே"},{"li":"வைகறைத் துயிலெழு","tl":"Be an early-riser.","pph":"நாள்தோறும் சூரியன் உதிக்குமுன்பே தூக்கத்தைவிட்டு எழுந்திரு","mng":"வைகறை-விடியற்காலத்திலே, துயில்-நித்திரையை விட்டு, எழு - எழுந்திரு"},{"li":"ஒன்னாரைத் தேறேல்","tl":"Never join your enemy.","pph":"பகைவரை நம்பாதே 'ஒன்னாரைச் சேரேல்' என்றும் பாடமுண்டு.","mng":"ஒன்னாரை - பகைவர்களை, தேறேல் - நம்பாதே","lslice":true},{"li":"ஓரஞ் சொல்லேல்","tl":"Be impartial in judgement.","pph":"எந்த வழக்கிலும் ஒருபுடைச் சார்பாகப் பேசாமல் நடுவுநிலையுடன் சொல்லு  ஆத்திசூடி மூலமும் உரையும்முற்றிற்று.","mng":"ஓரம் - பட்சபாதத்தை, சொல்லேல் - (யாதொரு வழக்கிலும்) பேசாதே","lslice":true}],"doubleLines":[],"kadavul_vazhthu":{"line":"ஆத்தி சூடி யமர்ந்த தேவனை\nஏத்தி யேத்தித் தொழுவோ மியாமே","transliteration":"Aathi Sudi Yamarndhu Daevanai\nAethi Yethith Thozhuvo Miyamae","porul":"திருவாத்தி மலர்மாலையை அணிந்த சிவபெருமானால் விரும்பப்பட்ட ஆனைமுகக் கடவுளை நாம் பலகாலும் வணக்கம் செய்வோம்!!"},"sections":[{"name":"உயிர் வருக்கம்","transliteration":"Uyir Varukkam","lines":[1,13]},{"name":"உயிர்மெய் வருக்கம்","transliteration":"Uyirmei Varukkam","lines":[14,31]},{"name":"ககர வருக்கம்","transliteration":"Kagara Varukkam","lines":[32,43]},{"name":"சகர வருக்கம்","transliteration":"Sagara Varukkam","lines":[44,54]},{"name":"தகர வருக்கம்","transliteration":"Thagara Varukkam","lines":[55,65]},{"name":"நகர வருக்கம்","transliteration":"Nagara Varukkam","lines":[66,76]},{"name":"பகர வருக்கம்","transliteration":"Pagara Varukkam","lines":[77,87]},{"name":"மகர வருக்கம்","transliteration":"Magara Varukkam","lines":[88,98]},{"name":"வகர வருக்கம்","transliteration":"Vagara Varukkam","lines":[99,109]}]}